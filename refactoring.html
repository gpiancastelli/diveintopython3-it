<!DOCTYPE html>
<head>
<meta charset=utf-8>
<title>Refactoring - Dive into Python 3</title>
<!--[if IE]><script src=html5.js></script><![endif]-->
<link rel=stylesheet href=dip3.css>
<link rel=stylesheet href=dip3-it.css>
<style>
body{counter-reset:h1 10}
</style>
<link rel=stylesheet media='only screen and (max-device-width: 480px)' href=mobile.css>
<link rel=stylesheet media=print href=print.css>
<meta name=viewport content='initial-scale=1.0'>
</head>
<form action=http://www.google.com/cse><div><input type=hidden name=cx value=014021643941856155761:l5eihuescdw><input type=hidden name=ie value=UTF-8>&nbsp;<input name=q size=25>&nbsp;<input type=submit name=root value=Search></div></form>
<p>Voi siete qui: <a href=index.html>Home</a> <span>&#8227;</span> <a href=table-of-contents.html#refactoring>Dive Into Python 3</a> <span>&#8227;</span>
<p id=level>Livello di difficoltà: <span title=avanzato>&#x2666;&#x2666;&#x2666;&#x2666;&#x2662;</span>
<h1>Refactoring</h1>
<blockquote class=q>
<p><span>&#x275D;</span> Dopo aver suonato una quantità immensa di note e ancora altre note, è la semplicità che emerge come l'autentico sigillo dell'arte. <span>&#x275E;</span><br>&mdash; <a href=http://en.wikiquote.org/wiki/Fr%C3%A9d%C3%A9ric_Chopin>Frédéric Chopin</a>
</blockquote>
<p id=toc>&nbsp;
<h2 id=divingin>Immersione!</h2>
<p class=f>Nonostante facciate del vostro meglio per scrivere test di unità completi, i bug capitano. Cosa intendo quando parlo di &#8220;bug&#8221;? Un bug è un test che non avete ancora scritto.

<pre class=screen><samp class=p>>>> </samp><kbd>import roman7</kbd>
<a><samp class=p>>>> </samp><kbd>roman7.from_roman("")</kbd> <span>&#x2460;</span></a>
<samp>0</samp></pre>
<ol>
<li>Ricordate quando, nel <span class=fixme>[FIXME-xref]</span> capitolo precedente, continuavate a notare che una stringa vuota sarebbe stata riconosciuta dall'espressione regolare che stavate usando per controllare i numeri romani validi? Ebbene, questo è ancora vero per la versione finale dell'espressione regolare. Ma è un bug; in realtà, vorreste che una stringa vuota sollevasse un'eccezione di tipo <code>InvalidRomanNumeralError</code> esattamente come ogni altra sequenza di caratteri che non rappresenta un numero romano valido.
</ol>

<p>Dopo aver riprodotto il bug, e prima di correggerlo, dovreste scrivere un test che fallisce, mettendo così il bug in evidenza.

<pre><code>class FromRomanBadInput(unittest.TestCase):  
    .
    .
    .
    def testBlank(self):
        """from_roman should fail with blank string"""
<a>        self.assertRaises(roman6.InvalidRomanNumeralError, roman6.from_roman, "") <span>&#x2460;</span></a></code></pre>
<ol>
<li>Qui le cose sono piuttosto semplici. Chiamate <code>from_roman()</code> con una stringa vuota, e vi assicurate che sollevi un'eccezione di tipo <code>InvalidRomanNumeralError</code>. La parte difficile è stata trovare il bug; ora che lo conoscete, scrivere un test per verificarlo è la parte facile.
</ol>

<p>Dato che il vostro codice ha un bug e ora avete un test che verifica quel bug, il test fallirà:

<pre class=screen>
<samp class=p>you@localhost:~$ </samp><kbd>python3 romantest8.py -v</kbd>
<samp>from_roman should fail with blank string ... FAIL
from_roman should fail with malformed antecedents ... ok
from_roman should fail with repeated pairs of numerals ... ok
from_roman should fail with too many repeated numerals ... ok
from_roman should give known result with known input ... ok
to_roman should give known result with known input ... ok
from_roman(to_roman(n))==n for all n ... ok
to_roman should fail with negative input ... ok
to_roman should fail with non-integer input ... ok
to_roman should fail with large input ... ok
to_roman should fail with 0 input ... ok

======================================================================
FAIL: from_roman should fail with blank string
----------------------------------------------------------------------
Traceback (most recent call last):
  File "romantest8.py", line 117, in test_blank
    self.assertRaises(roman8.InvalidRomanNumeralError, roman8.from_roman, "")
<mark>AssertionError: InvalidRomanNumeralError not raised by from_roman</mark>

----------------------------------------------------------------------
Ran 11 tests in 0.171s

FAILED (failures=1)</samp></pre>

<p><em>Adesso</em> potete correggere il bug.

<pre><code>def from_roman(s):
    """convert Roman numeral to integer"""
<a>    if not s:  <span>&#x2460;</span></a>
        raise InvalidRomanNumeralError, 'Input can not be blank'
    if not re.search(romanNumeralPattern, s):
        raise InvalidRomanNumeralError, 'Invalid Roman numeral: {0}'.format(s)

    result = 0
    index = 0
    for numeral, integer in romanNumeralMap:
        while s[index:index+len(numeral)] == numeral:
            result += integer
            index += len(numeral)
    return result</code></pre>
<ol>
<li>Sono necessarie solo due linee di codice: un controllo esplicito per una stringa vuota, e una istruzione di <code>raise</code>.
</ol>

<pre class=screen>
<samp class=p>you@localhost:~$ </samp><kbd>python3 romantest8.py -v</kbd>
<a><samp>from_roman should fail with blank string ... ok</samp>  <span>&#x2460;</span></a>
<samp>from_roman should fail with malformed antecedents ... ok
from_roman should fail with repeated pairs of numerals ... ok
from_roman should fail with too many repeated numerals ... ok
from_roman should give known result with known input ... ok
to_roman should give known result with known input ... ok
from_roman(to_roman(n))==n for all n ... ok
to_roman should fail with negative input ... ok
to_roman should fail with non-integer input ... ok
to_roman should fail with large input ... ok
to_roman should fail with 0 input ... ok

----------------------------------------------------------------------
Ran 11 tests in 0.156s
</samp>
<a><samp>OK</samp>  <span>&#x2461;</span></a></pre>
<ol>
<li>Il test per la stringa vuota ora ha successo, quindi il bug è stato corretto.
<li>Tutti gli altri test hanno ancora successo, il che significa che la correzione del bug non ha introdotto nuovi errori. Potete smettere di programmare.
</ol>

<p>Programmare in questo modo non rende più facile la correzione dei bug. Per i bug più semplici (come questo) bastano test semplici; bug complessi richiederanno test complessi. In un processo di sviluppo guidato dai test, potrebbe <em>sembrare</em> che ci voglia più tempo per correggere un bug, dato che prima avete bisogno di esprimere la sostanza del bug sotto forma di codice (per scrivere il test), e poi dovete correggere il bug vero e proprio. Successivamente, se il test non ha immediatamente successo, avete bisogno di capire se la correzione era sbagliata, o se è il test stesso ad avere un bug. Comunque, nel lungo periodo, lavorare spostandovi continuamente avanti e indietro tra il codice del test e il codice che state collaudando vi ricompenserà, perché rende molto più probabile che i bug vengano corretti al primo tentativo. In più, visto che potete facilmente rieseguire <em>tutti</em> i test insieme a quello nuovo, avete molte meno probabilità di guastare il vecchio codice quando state aggiustando quello nuovo. Il test di unità di oggi è il test di regressione di domani.

<p class=a>&#x2042;

<h2 id=changing-requirements>Gestire il cambiamento dei requisiti</h2>
<p>Nonostante facciate del vostro meglio per tenere i vostri committenti con i piedi ben piantati per terra in modo da ottenere requisiti precisi sotto la minaccia di orribili torture a base di forbici e cera calda, i requisiti cambieranno. La maggior parte dei committenti non sa cosa vuole fino a quando non la vede, e anche se lo sapesse, non sarebbe così brava a descrivere ciò che vuole in maniera sufficientemente precisa da risultare utile. E anche se lo fosse, vorrebbe comunque di più nella versione successiva. Quindi siate preparati ad aggiornare i vostri test man mano che i requisiti cambiano.

<p>Supponete, per esempio, di volere espandere l'intervallo dei numeri romani gestito dalle funzioni di conversione. Ricordate <span class=fixme>[FIXME-xref]</span> la regola per la quale nessun carattere può essere ripetuto più di tre volte? Ebbene, i Romani erano disposti a fare uno strappo a quella regola per poter rappresentare <code>4000</code> con 4 <code>M</code> di seguito. Se fate questa modifica, sarete in grado di allargare l'intervallo di numeri convertibili da <code>1..3999</code> a <code>1..4999</code>. Ma prima è necessario fare alcuni cambiamenti ai vostri test.

<p class=d>[<a href=examples/roman8.py>scarica <code>roman8.py</code></a>]
<pre><code>
class KnownValues(unittest.TestCase):
    known_values = ( (1, 'I'),
                      .
                      .
                      .
                     (3999, 'MMMCMXCIX'),
<a>                     (4000, 'MMMM'),                                      <span>&#x2460;</span></a>
                     (4500, 'MMMMD'),
                     (4888, 'MMMMDCCCLXXXVIII'),
                     (4999, 'MMMMCMXCIX') )

class ToRomanBadInput(unittest.TestCase):
    def test_too_large(self):
        """to_roman should fail with large input"""
<a>        self.assertRaises(roman8.OutOfRangeError, roman8.to_roman, 5000)  <span>&#x2461;</span></a>

    .
    .
    .

class FromRomanBadInput(unittest.TestCase):
    def test_too_many_repeated_numerals(self):
        """from_roman should fail with too many repeated numerals"""
<a>        for s in ('MMMMM', 'DD', 'CCCC', 'LL', 'XXXX', 'VV', 'IIII'):     <span>&#x2462;</span></a>
            self.assertRaises(roman8.InvalidRomanNumeralError, roman8.from_roman, s)

    .
    .
    .

class RoundtripCheck(unittest.TestCase):
    def test_roundtrip(self):
        """from_roman(to_roman(n))==n for all n"""
<a>        for integer in range(1, 5000):                                    <span>&#x2463;</span></a>
            numeral = roman8.to_roman(integer)
            result = roman8.from_roman(numeral)
            self.assertEqual(integer, result)</code></pre>
<ol>
<li>I valori noti già esistenti non cambiano (sono ancora tutti valori ragionevoli da collaudare), ma avete bisogno di aggiungerne alcuni nell'intervallo delle quattro migliaia. Qui ho incluso <code>4000</code> (il più corto), <code>4500</code> (il secondo più corto), <code>4888</code> (il più lungo), e <code>4999</code> (il più grande).
<li>La definizione di &#8220;numero in ingresso troppo grande&#8221; è cambiata. Questo test invocava <code>to_roman()</code> con <code>4000</code> e si aspettava un errore; ora che i valori <code>4000-4999</code> sono validi, avete bisogno di alzare la soglia a <code>5000</code>.
<li>Anche la definizione di &#8220;troppi caratteri ripetuti&#8221; è cambiata. Questo test invocava <code>from_roman()</code> con <code>'MMMM'</code> e si aspettava un errore; ora che <code>MMMM</code> è considerato un numero romano valido, avete bisogno di alzare il valore limite a <code>'MMMMM'</code>.
<li>Il test di consistenza controlla ogni numero nell'intervallo, da <code>1</code> fino a <code>3999</code>. Dato che ora l'intervallo si è allargato, anche questo ciclo <code>for</code> deve essere aggiornato per arrivare fino a <code>4999</code>.
</ol>

<p>Ora i vostri test sono aggiornati rispetto ai nuovi requisiti, ma il vostro codice non lo è, quindi quando li eseguite aspettatevi diversi fallimenti.

<pre class=screen>
<samp class=p>you@localhost:~$ </samp><kbd>python3 romantest9.py -v</kbd>
<samp>from_roman should fail with blank string ... ok
from_roman should fail with malformed antecedents ... ok
from_roman should fail with non-string input ... ok
from_roman should fail with repeated pairs of numerals ... ok
from_roman should fail with too many repeated numerals ... ok
<a>from_roman should give known result with known input ... ERROR          <span>&#x2460;</span></a>
<a>to_roman should give known result with known input ... ERROR            <span>&#x2461;</span></a>
<a>from_roman(to_roman(n))==n for all n ... ERROR                          <span>&#x2462;</span></a>
to_roman should fail with negative input ... ok
to_roman should fail with non-integer input ... ok
to_roman should fail with large input ... ok
to_roman should fail with 0 input ... ok

======================================================================
ERROR: from_roman should give known result with known input
----------------------------------------------------------------------
Traceback (most recent call last):
  File "romantest9.py", line 82, in test_from_roman_known_values
    result = roman9.from_roman(numeral)
  File "C:\home\diveintopython3\examples\roman9.py", line 60, in from_roman
    raise InvalidRomanNumeralError("Invalid Roman numeral: {0}".format(s))
<mark>roman9.InvalidRomanNumeralError: Invalid Roman numeral: MMMM</mark>

======================================================================
ERROR: to_roman should give known result with known input
----------------------------------------------------------------------
Traceback (most recent call last):
  File "romantest9.py", line 76, in test_to_roman_known_values
    result = roman9.to_roman(integer)
  File "C:\home\diveintopython3\examples\roman9.py", line 42, in to_roman
    raise OutOfRangeError("number out of range (must be 0..3999)")
<mark>roman9.OutOfRangeError: number out of range (must be 0..3999)</mark>

======================================================================
ERROR: from_roman(to_roman(n))==n for all n
----------------------------------------------------------------------
Traceback (most recent call last):
  File "romantest9.py", line 131, in testSanity
    numeral = roman9.to_roman(integer)
  File "C:\home\diveintopython3\examples\roman9.py", line 42, in to_roman
    raise OutOfRangeError("number out of range (must be 0..3999)")
<mark>roman9.OutOfRangeError: number out of range (must be 0..3999)</mark>

----------------------------------------------------------------------
Ran 12 tests in 0.171s

FAILED (errors=3)</samp></pre>
<ol>
<li>Il test per i valori noti a <code>from_roman()</code> fallirà non appena arriva a <code>'MMMM'</code>, perché <code>from_roman()</code> pensa ancora che questo sia un numero romano non valido.
<li>Il test per i valori noti a <code>to_roman()</code> fallirà non appena arriva a <code>4000</code>, perché <code>to_roman()</code> pensa ancora che questo numero sia fuori dall'intervallo di validità.
<li>Anche il controllo di consistenza fallirà non appena arriva a <code>4000</code>, perché <code>to_roman()</code> pensa ancora che questo numero sia fuori dall'intervallo di validità.
</ol>

<p>Ora che i vostri test falliscono a causa dei nuovi requisiti, potete pensare a correggere il codice per riallinearlo con i test. (Una cosa che richiede un po' di tempo per essere assimilata quando cominciate a utilizzare i test di unità è che il codice sotto collaudo non è mai &#8220;avanti&#8221; rispetto ai test. Mentre è indietro avete ancora del lavoro da fare, e appena lo avete rimesso in pari con i test potete smettere di programmare.)

<p class=d>[<a href=esempi/roman9.py>scarica <code>roman9.py</code></a>]
<pre><code>
roman_numeral_pattern = re.compile("""
    ^                   # beginning of string
<a>    M{0,4}              # thousands - 0 to 4 M's  <span>&#x2460;</span></a>
    (CM|CD|D?C{0,3})    # hundreds - 900 (CM), 400 (CD), 0-300 (0 to 3 C's),
                        #            or 500-800 (D, followed by 0 to 3 C's)
    (XC|XL|L?X{0,3})    # tens - 90 (XC), 40 (XL), 0-30 (0 to 3 X's),
                        #        or 50-80 (L, followed by 0 to 3 X's)
    (IX|IV|V?I{0,3})    # ones - 9 (IX), 4 (IV), 0-3 (0 to 3 I's),
                        #        or 5-8 (V, followed by 0 to 3 I's)
    $                   # end of string
    """, re.VERBOSE)

def to_roman(n):
    """convert integer to Roman numeral"""
<a>    if not (0 < n < 5000):                        <span>&#x2461;</span></a>
        raise OutOfRangeError("number out of range (must be 0..4999)")
    if not isinstance(n, int):
        raise NotIntegerError("non-integers can not be converted")

    result = ""
    for numeral, integer in roman_numeral_map:
        while n >= integer:
            result += numeral
            n -= integer
    return result

def from_roman(s):
    .
    .
    .</code></pre>
<ol>
<li>Non avete bisogno di fare alcun cambiamento alla funzione <code>from_roman()</code>. L'unico cambiamento è a <var>roman_numeral_pattern</var>. Se guardate da vicino la prima sezione dell'espressione regolare, noterete che ho cambiato il massimo numero di caratteri <code>M</code> opzionali da <code>3</code> a <code>4</code>. Questa modifica renderà legali i numeri romani equivalenti fino a <code>4999</code> invece di <code>3999</code>. La funzione <code>from_roman()</code> è in effetti completamente generica; controlla semplicemente i caratteri ripetuti nei numeri romani e li somma, senza preoccuparsi di quante volte si ripetano. In precedenza, la funzione non poteva gestire <code>'MMMM'</code> solo perché l'avevate esplicitamente fermata utilizzando la corrispondenza con il pattern dell'espressione regolare.
<li>La funzione <code>to_roman()</code> ha bisogno solo di un piccolo cambiamento nel controllo sull'intervallo. Laddove controllavate che fosse <code>0 &lt; n &lt; 4000</code>, ora controllate che sia <code>0 &lt; n &lt; 5000</code>. Anche il messaggio di errore che sollevate tramite <code>raise</code> va modificato per riflettere il nuovo intervallo accettabile (<code>1..4999</code> invece di <code>1..3999</code>). Non avete bisogno di fare alcun cambiamento al resto della funzione; gestisce già i nuovi casi. (Aggiunge tranquillamente <code>'M'</code> per ogni migliaia che trova; ricevuto in ingresso <code>4000</code>, restituirà in uscita <code>'MMMM'</code>. In precedenza, la funzione non poteva farlo solo perché l'avevate esplicitamente fermata tramite il controllo sull'intervallo.)
</ol>

<p>Potreste non essere convinti che questi due piccoli cambiamenti siano tutto ciò di cui avete bisogno. Ehi, non siete obbligati a fidarvi della mia parola; controllate voi stessi.

<pre class=screen>
<samp class=p>you@localhost:~$ </samp><kbd>python3 romantest9.py -v</kbd>
<samp>from_roman should fail with blank string ... ok
from_roman should fail with malformed antecedents ... ok
from_roman should fail with non-string input ... ok
from_roman should fail with repeated pairs of numerals ... ok
from_roman should fail with too many repeated numerals ... ok
from_roman should give known result with known input ... ok
to_roman should give known result with known input ... ok
from_roman(to_roman(n))==n for all n ... ok
to_roman should fail with negative input ... ok
to_roman should fail with non-integer input ... ok
to_roman should fail with large input ... ok
to_roman should fail with 0 input ... ok

----------------------------------------------------------------------
Ran 12 tests in 0.203s

<a>OK  <span>&#x2460;</span></a></samp></pre>
<ol>
<li>Tutti i test hanno successo. Potete smettere di programmare.
</ol>

<p>Un insieme completo di test di unità ci permette di non dover mai fare affidamento su un programmatore che dice &#8220;Fidati di me.&#8221;

<p class=a>&#x2042;

<h2 id=refactoring>Refactoring</h2>

<p>La cosa migliore di un collaudo di unità completo non è la sensazione che provate quando tutti i vostri test hanno finalmente successo, e nemmeno la sensazione che provate quando qualcun altro vi accusa di aver guastato il suo codice e voi potete effettivamente <em>dimostrare</em> che non lo avete fatto. La cosa migliore dei test di unità è che vi danno la libertà di applicare il refactoring sistematicamente.

<p>Il refactoring è il procedimento tramite il quale si modifica codice già funzionante allo scopo di farlo funzionare meglio. Di solito, &#8220;meglio&#8221; significa &#8220;più velocemente&#8221;, ma può anche voler dire &#8220;usando meno memoria&#8221;, oppure &#8220;usando meno spazio su disco&#8221;, o semplicemente &#8220;in maniera più elegante&#8221;. Qualsiasi cosa voglia dire per voi, per il vostro progetto, nel vostro ambiente, il refactoring è importante per la salute a lungo termine di qualsiasi programma.

<p>Nel nostro caso, &#8220;meglio&#8221; significa sia &#8220;più velocemente&#8221; che &#8220;in maniera più facile da mantenere.&#8221; Nello specifico, la funzione <code>from_roman()</code> è lenta e più complessa di quanto vorrei, a causa di quella grossa e disgustosa espressione regolare che usate per validare i numeri romani. Ora, potreste pensare, "Certo, l'espressione regolare è lunga e intricata, ma in quale altro modo si suppone che io controlli che una stringa arbitraria sia un numero romano valido?"

<p>Risposta: di numeri romani validi ce ne sono solo 5000; perché non costruite semplicemente una tabella di ricerca? Questa idea diventa ancora migliore nel momento in cui realizzate che <em>non avete per niente bisogno di usare un'espressione regolare</em>. Mentre costruite la tabella di ricerca per convertire i numeri interi in numeri romani, potete costruire la tabella di ricerca inversa per convertire i numeri romani in interi. Nel momento in cui avete bisogno di controllare se una stringa arbitraria è un numero romano valido, avrete già raccolto tutti i numeri romani validi. La &#8220;verifica&#8221; si riduce a un singolo accesso a un dizionario.

<p>E la cosa migliore di tutte è che avete già un insieme completo di test di unità. Potete cambiare metà del codice nel modulo, ma i test di unità rimarranno gli stessi. Questo significa che potete dimostrare &mdash; a voi stessi e agli altri &mdash; che il nuovo codice funziona tanto bene quanto quello originale.

<p class=d>[<a href=esempi/roman10.py>scarica <code>roman10.py</code></a>]
<pre><code>class OutOfRangeError(ValueError): pass
class NotIntegerError(ValueError): pass
class InvalidRomanNumeralError(ValueError): pass

roman_numeral_map = (('M',  1000),
                     ('CM', 900),
                     ('D',  500),
                     ('CD', 400),
                     ('C',  100),
                     ('XC', 90),
                     ('L',  50),
                     ('XL', 40),
                     ('X',  10),
                     ('IX', 9),
                     ('V',  5),
                     ('IV', 4),
                     ('I',  1))

to_roman_table = [ None ]
from_roman_table = {}

def to_roman(n):
    """convert integer to Roman numeral"""
    if not (0 < n < 5000):
        raise OutOfRangeError("number out of range (must be 1..4999)")
    if int(n) != n:
        raise NotIntegerError("non-integers can not be converted")
    return to_roman_table[n]

def from_roman(s):
    """convert Roman numeral to integer"""
    if not isinstance(s, str):
        raise InvalidRomanNumeralError("Input must be a string")
    if not s:
        raise InvalidRomanNumeralError("Input can not be blank")
    if s not in from_roman_table:
        raise InvalidRomanNumeralError("Invalid Roman numeral: {0}".format(s))
    return from_roman_table[s]

def build_lookup_tables():
    def to_roman(n):
        result = ""
        for numeral, integer in roman_numeral_map:
            if n >= integer:
                result = numeral
                n -= integer
                break
        if n > 0:
            result += to_roman_table[n]
        return result

    for integer in range(1, 5000):
        roman_numeral = to_roman(integer)
        to_roman_table.append(roman_numeral)
        from_roman_table[roman_numeral] = integer

build_lookup_tables()</code></pre>

<p>Dividiamo il programma in frammenti più comprensibili. Teoricamente, la riga più importante è l'ultima:

<pre><code>build_lookup_tables()</code></pre>

<p>Noterete che è una chiamata di funzione, ma non è preceduta da alcuna istruzione <code>if</code>. Questo non è un blocco <code>if __name__ == '__main__'</code>; la funzione viene invocata <em>quando il modulo è importato</em>. (&Egrave; importante capire che i moduli sono importati solamente una volta, e poi salvati in memoria. Se importate un modulo già importato, non succede nulla. Quindi questo codice verrà invocato solo la prima volta che importate questo modulo.)

<p>Cosa fa la funzione <code>build_lookup_tables()</code>? Sono contento che lo abbiate chiesto.

<pre><code>to_roman_table = [ None ]
from_roman_table = {}
.
.
.
def build_lookup_tables():
<a>    def to_roman(n):                                <span>&#x2460;</span></a>
        result = ""
        for numeral, integer in roman_numeral_map:
            if n >= integer:
                result = numeral
                n -= integer
                break
        if n > 0:
            result += to_roman_table[n]
        return result

    for integer in range(1, 5000):
<a>        roman_numeral = to_roman(integer)          <span>&#x2461;</span></a>
<a>        to_roman_table.append(roman_numeral)       <span>&#x2462;</span></a>
        from_roman_table[roman_numeral] = integer</code></pre>
<ol>
<li>Questa è una tecnica di programmazione ingegnosa&hellip; forse troppo ingegnosa. La funzione <code>to_roman()</code> è definita sopra; accede alla tabella di ricerca e ne restituisce i valori. Ma la funzione <code>build_lookup_tables()</code> ridefinisce la funzione <code>to_roman()</code> per fare effettivamente qualcosa di più (come accadeva nell'esempio precedente, prima che aggiungeste una tabella di ricerca). Nell'ambito della funzione <code>build_lookup_tables()</code>, una chiamata a <code>to_roman()</code> invocherà questa versione ridefinita. Una volta usciti dalla funzione <code>build_lookup_tables()</code>, la versione ridefinita scompare &mdash; essa è definita solo nell'ambito locale della funzione <code>build_lookup_tables()</code>.
<li>Questa riga di codice chiamerà la funzione <code>to_roman()</code> ridefinita, che calcola effettivamente il numero romano.
<li>Una volta che avete ottenuto il risultato (dalla funzione <code>to_roman()</code> ridefinita), potete aggiungere l'intero e il suo numero romano equivalente a entrambe le tabelle di ricerca.
</ol>

<p>Una volta che le tabelle di ricerca sono popolate, il resto del codice è sia semplice che veloce.

<pre><code>def to_roman(n):
    """convert integer to Roman numeral"""
    if not (0 < n < 5000):
        raise OutOfRangeError("number out of range (must be 1..4999)")
    if int(n) != n:
        raise NotIntegerError("non-integers can not be converted")
<a>    return to_roman_table[n]                                            <span>&#x2460;</span></a>

def from_roman(s):
    """convert Roman numeral to integer"""
    if not isinstance(s, str):
        raise InvalidRomanNumeralError("Input must be a string")
    if not s:
        raise InvalidRomanNumeralError("Input can not be blank")
    if s not in from_roman_table:
        raise InvalidRomanNumeralError("Invalid Roman numeral: {0}".format(s))
<a>    return from_roman_table[s]                                          <span>&#x2461;</span></a></code></pre>
<ol>
<li>Dopo aver fatto gli stessi controlli di prima sugli estremi, la funzione <code>to_roman()</code> si limita a trovare il valore appropriato nella tabella di ricerca e a restituirlo.
<li>Similmente, la funzione <code>from_roman()</code> si riduce a qualche controllo sugli estremi e a una riga di codice. Niente più espressioni regolari. Niente più cicli. Conversione in O(1) da e verso i numeri romani.
</ol>

<p>Ma funziona? Certo che sì, sì che funziona. E posso dimostrarlo.

<pre class=screen>
<samp class=p>you@localhost:~$ </samp><kbd>python3 romantest10.py -v</kbd>
<samp>from_roman should fail with blank string ... ok
from_roman should fail with malformed antecedents ... ok
from_roman should fail with non-string input ... ok
from_roman should fail with repeated pairs of numerals ... ok
from_roman should fail with too many repeated numerals ... ok
from_roman should give known result with known input ... ok
to_roman should give known result with known input ... ok
from_roman(to_roman(n))==n for all n ... ok
to_roman should fail with negative input ... ok
to_roman should fail with non-integer input ... ok
to_roman should fail with large input ... ok
to_roman should fail with 0 input ... ok

----------------------------------------------------------------------
<a>Ran 12 tests in 0.031s                                                  <span>&#x2460;</span></a>

OK</samp></pre>
<ol>
<li>Non che lo abbiate chiesto, ma è anche veloce! Tipo, almeno 10&times; più veloce. Naturalmente, questo non è un confronto onesto, perché questa versione impiega più tempo ad essere importata (quando costruisce le tabelle di ricerca). Ma dato che viene importata una volta sola, il costo di inizializzazione è ammortizzato su tutte le chiamate delle funzioni <code>to_roman()</code> e <code>from_roman()</code>. E dato che i test effettuano diverse migliaia di chiamate di funzione (il solo test di consistenza ne fa 10.000), questo risparmio si accumula molto velocemente!
</ol>

<p>Qual è la morale della storia?

<ul>
<li>La semplicità è una virtù.
<li>Specialmente quando sono coinvolte espressioni regolari.
<li>I test di unità posso darvi la sicurezza necessaria per effettuare il refactoring su larga scala.
</ul>

<p class=a>&#x2042;

<h2 id=summary>Riepilogo</h2>

<p>Il collaudo di unità è un potente concetto che, se adeguatamente implementato, può sia ridurre i costi di mantenimento sia aumentare la flessibilità di ogni progetto a lungo termine. &Egrave; anche importante capire che il collaudo di unità non è una panacea, un Risolutore Magico di Problemi, o la cosiddetta pallottola d'argento. Scrivere buoni test di unità è difficile, e mantenerli aggiornati richiede disciplina (specialmente quando i committenti vi urlano dietro per farvi correggere bug critici). I test di unità non sono il sostituto di altre forme di collaudo, compresi i test funzionali, i test di integrazione, e i test di accettazione per l'utente. Ma sono convenienti, e funzionano, e una volta che li avete visti funzionare vi chiederete come avete fatto a lavorare senza fino a quel momento. 

<p>Questi pochi capitoli hanno coperto diversi argomenti, molti dei quali non erano nemmeno specifici per Python. Esistono framework per il collaudo di unità in molti linguaggi, e tutti vi richiedono di applicare una serie di pratiche basate sugli stessi concetti elementari:

<ul>
<li>Progettate test che siano specifici, automatizzati e indipendenti
<li>Scrivete i test <em>prima</em> del codice che devono collaudare
<li>Scrivete test che utilizzino dati di ingresso accettabili e verifichino i risultati corretti
<li>Scrivete test che utilizzino dati di ingresso non accettabili e controllino le corrette risposte di fallimento
<li>Scrivete e aggiornate i test per riflettere nuovi requisiti
<li>Applicate sistematicamente il refactoring per migliorare prestazioni, scalabilità, leggibilità, manutenibilità, o qualsiasi altra -ilità che vi manca.
</ul>

<p class=c>&copy; 2001&ndash;9 <a href=informazioni-sul-libro.html>Mark Pilgrim</a><br>
&copy; 2009 <a href=informazioni-sulla-traduzione.html>Giulio Piancastelli</a> per la traduzione italiana
<script src=jquery.js></script>
<script src=dip3.js></script>
