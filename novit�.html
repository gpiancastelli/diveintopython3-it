<!DOCTYPE html>
<head>
<meta charset=utf-8>
<title>Cosa c'è di nuovo in Dive Into Python 3</title>
<!--[if IE]><script src=j/html5.js></script><![endif]-->
<link rel=stylesheet href=dip3.css>
<link rel=stylesheet href=dip3-it.css>
<style>
body{counter-reset:h1 -1}
h3:before{content:''}
</style>
<link rel=stylesheet media='only screen and (max-device-width: 480px)' href=mobile.css>
<link rel=stylesheet media=print href=print.css>
<meta name=viewport content='initial-scale=1.0'>
</head>
<form action=http://www.google.com/cse><div><input type=hidden name=cx value=014021643941856155761:l5eihuescdw><input type=hidden name=ie value=UTF-8>&nbsp;<input name=q size=25>&nbsp;<input type=submit name=sa value=Search></div></form>
<p>Voi siete qui: <a href=index.html>Home</a> <span class=u>&#8227;</span> <a href=table-of-contents.html#whats-new>Dive Into Python 3</a> <span class=u>&#8227;</span>
<h1>Cosa c'è di nuovo in &#8220;Dive Into Python 3&#8221;</h1>
<blockquote class=q>
<p><span class=u>&#x275D;</span> Non è da qui che siamo entrati? <span class=u>&#x275E;</span><br>&mdash; Pink Floyd, The Wall
</blockquote>
<p id=toc>&nbsp;
<h2 id=divingin><i>alias</i> &#8220;il livello meno&#8221;</h2>

<p class=f>Avete letto l'originale &#8220;<a href=http://diveintopython.org/>Dive Into Python</a>&#8221; e forse avete perfino comprato il libro. (Grazie!) Conoscete già Python 2 piuttosto bene. Siete pronti a saltare il fosso e imparare Python 3. &hellip; Se tutto questo è vero, continuate a leggere. (Se niente di tutto questo è vero, vi converebbe <a href=installare-python.html>cominciare dall'inizio</a>.)

<p>Python 3 include uno script chiamato <code>2to3</code>. Imparate come funziona. Amatelo. Usatelo. <a href=convertire-codice-verso-python-3-con-2to3.html>Convertire codice verso Python 3 con <code>2to3</code></a> è una guida di riferimento a tutte le cose che lo strumento <code>2to3</code> è in grado di correggere automaticamente. Dato che molte di quelle cose sono modifiche alla sintassi, è un buon punto di partenza per imparare molti dei cambiamenti sintattici di Python 3. (<code>print</code> è ora una funzione, <code>`x`</code> non funziona, <i class=baa>&amp;</i>c.)

<p><a href=caso-di-studio-convertire-chardet-verso-python-3.html>Caso di studio: convertire <code>chardet</code> verso Python 3</a> documenta il mio tentativo (infine coronato dal successo) di convertire una libreria non banale da Python 2 verso Python 3. Potrebbe esservi d'aiuto; potrebbe non esserlo. Ha una curva di apprendimento abbastanza ripida, dato che dovete prima capire più o meno come funziona la libreria, in modo da poter poi capire i problemi che sono comparsi e come risolverli. Molti dei malfunzionamenti sono focalizzati sulle stringhe. Parlando delle quali&hellip;

<p>Stringhe. Whew. Da dove cominciare. Python 2 aveva &#8220;stringhe&#8221; e &#8220;stringhe Unicode.&#8221; Python 3 ha &#8220;byte&#8221; e &#8220;stringhe.&#8221; Cioè, tutte le stringhe ora sono stringhe Unicode, e se volete lavorare con un insieme di byte, usate il nuovo tipo <code>bytes</code>. Python 3 non effettuerà <em>mai</em> una conversione implicita tra stringhe e byte, così se non siete sicuri di quello che state usando in qualsiasi momento, i vostri programmi si bloccheranno quasi sicuramente. Leggete <a href=stringhe.html>il capitolo sulle stringhe</a> per maggiori dettagli.

<p>Il confronto tra byte e stringhe viene fuori più e più volte nel corso del libro.

<li>Nel capitolo <a href=file.html>File</a>, imparerete la differenza tra leggere file in modalità &#8220;binaria&#8221; e in modalità &#8220;testuale&#8221;. Leggere (e scrivere!) file in modalità testuale richiede un parametro <code>encoding</code>. Alcuni metodi dei file di testo contano i caratteri, ma altri metodi contano i byte. Se il vostro codice assume che un carattere sia uguale a un byte, si <em>bloccherà</em> sui caratteri multi-byte.
<li>Nel capitolo <a href=http-web-services.html>Servizi web <abbr>HTTP</abbr></a>, il modulo <code>httplib2</code> preleva intestazioni e dati via <abbr>HTTP</abbr>. Le intestazioni <abbr>HTTP</abbr> vengono restituite come stringhe, ma il corpo di una risposta <abbr>HTTP</abbr> viene restituito sotto forma di byte.
<li>Nel capitolo <a href=serializing.html>Serializzare oggetti Python</a>, imparerete perché il modulo <code>pickle</code> in Python 3 definisce un nuovo formato di dati che non è compatibile all'indietro con Python 2. (Suggerimento: è a causa di byte e stringhe.) Imparerete anche <abbr>JSON</abbr>, che non supporta per niente il tipo <code>bytes</code>. Vi mostrerò come aggirare questa limitazione.
<li>Il capitolo <a href=caso-di-studio-convertire-chardet-verso-python-3.html>Caso di studio: convertire <code>chardet</code> verso Python 3</a> è un caos totale di byte e stringhe.
</ul>

Il confronto tra byte e stringhe viene di nuovo fuori nel <a href=file.html>capitolo File</a> e ancora nel <a href=servizi-web-http.html>capitolo Servizi web <abbr>HTTP</abbr></a> e ancora nel <a href=caso-di-studio-convertire-chardet-verso-python-3.html>caso di studio summenzionato</a>. Verrà fuori più e più volte anche nel vostro codice. Fidatevi.

<p>Anche se non siete interessati a Unicode (oh, ma lo sarete), vorrete sapere come <a href=stringhe.html#formatting-strings>formattare le stringhe in Python 3</a>, che è completamente differente rispetto a Python 2.

<p>Gli iteratori sono dovunque in Python 3, e li capisco molto meglio rispetto a quando ho scritto &#8220;Dive Into Python&#8221; cinque anni fa. Anche voi avete bisogno di capirli, perché molte funzioni che erano solite restituire liste in Python 2 ora restituiranno iteratori in Python 3. Come minimo, dovreste leggere <a href=iteratori.html#a-fibonacci-iterator>la seconda metà del capitolo sugli iteratori</a> e <a href=uso-avanzato-degli-iteratori.html#generator-expressions>la seconda metà del capitolo sull'uso avanzato degli iteratori</a>.

<p>A grande richiesta, ho aggiunto un'appendice sui <a href=nomi-dei-metodi-speciali.html>nomi dei metodi speciali</a>, che è più o meno simile al <a href=http://www.python.org/doc/3.1/reference/datamodel.html#special-method-names>capitolo &#8220;Data Model&#8221; della documentazione di Python</a> ma condita da osservazioni ironiche e pungenti.

<p>Al tempo in cui stavo scrivendo &#8220;Dive Into Python&#8221;, tutte le librerie XML disponibili facevano schifo. Poi Fredrik Lundh ha realizzato <a href=http://effbot.org/zone/element-index.htm>ElementTree</a>, che non fa schifo proprio per niente. Gli dèi di Python hanno saggiamente <a href=http://docs.python.org/3.1/library/xml.etree.elementtree.html>incorporato ElementTree nella libreria standard</a>, e ora ElementTree forma le basi per il <a href=xml.html>mio nuovo capitolo su XML</a>. Le vecchie librerie per il riconscimento di XML sono ancora in giro, ma dovreste evitarle, perché fanno schifo!

<p>Un'altra novità di Python&nbsp;&mdash;&nbsp;non nel linguaggio ma nella comunità&nbsp;&mdash;&nbsp;è la comparsa di depositi di codice come <a href=http://pypi.python.org/>The Python Package Index</a> (PyPI). Python viene distribuito con alcuni strumenti per impacchettare il vostro codice in formati standard e distribuire quei pacchetti su PyPI. Leggete il capitolo <a href=packaging.html>Distribuire librerie Python</a> per conoscere i dettagli.

<p class=c>&copy; 2001&ndash;9 <a href=informazioni-sul-libro.html>Mark Pilgrim</a><br>
&copy; 2009 <a href=informazioni-sulla-traduzione.html>Giulio Piancastelli</a> per la traduzione italiana
